---
layout: post
title: Ноутбук для веб-дизайнера. Як я з PC на Macbook перейшов
img: http://prodesign.in.ua/wp-content/uploads/notebook4designer-620x350.jpg
description: Два місяці тому я оновив свій робочий комп’ютер. Потреба ця виникла не стільки через його застарілість, скільки через бажання пересісти зі стаціонарного ПК за ноутбук. Я хотів отримати певну мобільність, щоб, наприклад, на зустрічі з клієнтом мати все під руками. До того ж, з ноутбуком можна змінювати робочу обстановку хоч кожного дня. Я вирішив поділитися 
excerpt: Ноутбук для веб-дизайнера. Вибір ноутбука
---

# Ноутбук для веб-дизайнера. Як я з PC на Macbook перейшов

![ ](http://prodesign.in.ua/wp-content/uploads/notebook4designer.jpg " ")

Два місяці тому я оновив свій робочий комп’ютер. Потреба ця виникла не стільки через його застарілість, скільки через бажання пересісти зі стаціонарного ПК за ноутбук. Я хотів отримати певну мобільність, щоб, наприклад, на зустрічі з клієнтом мати все під руками. До того ж, з ноутбуком можна змінювати робочу обстановку хоч кожного дня.

Я вирішив поділитися з вами своїм досвідом роботи за ноутбуком з точки зору веб-дизайнера. Оскільки бачу, що питання вибору робочої конфігурації зазвичай цікавить багатьох.

## Вибір ноутбука

Так само, як і при виборі будь-якого робочого інструменту, я прикинув свої вимоги:

* достатня потужність для роботи з графічними редакторами (photoshop та illustrator);
* автономність та якомога менша вага для комфортної роботи поза офісом, наприклад, в кафе;
* приємний вигляд. Так вже склалося, що я люблю ґаджети не тільки функціональні, а й які приємно тримати в руках;
* платформа немає значення, оскільки всі мої робочі програми присутні як на windows та і на mac, або взагалі є інтернет-сервісами;
* діагональ теж не мала принципового значення, так як основну роботу я планував виконувати підключивши зовнішній дисплей;
* ціна до 20000 грн.

Ще я підглянув результати свого опитування, в якому прийняли участь більше 200 дизайнерів:

![ ](http://prodesign.in.ua/wp-content/uploads/infocgraf-nout1.png " ")

Тож, у фінал пройшли два красені Asus Zenbook UX302LG та Apple Macbook Pro 13 Retina ME865. Хоч до того часу я не мав діла з MacOS, але віддав перевагу Macbook-у, бо не всі програми на звичній мені Windows уміли адекватно працювати з великою роздільністю дисплеїв (а саме такі зараз ставлять на нові ноутбуки). Та й на усіх фоточках круті дизайнери сидять за макбуками… а чим я гірший? :)

## Комфортність роботи

Я навмисно не буду розписувати момент «ломки» при переході на нову платформу. Але звик я, десь, за два тижні. Тринадцять ретіна-дюймів з головою вистачає для усього окрім комфортної роботи в графічних редакторах, але я на початку й не думав часто працювати без зовнішнього монітору.

Потужності тринашки замало для роботи у photoshop, навіть над дизайном звичайних веб-сторінок. Це мене реально… засмутило, адже викласти чимало грошенят за ноут, на якому гальмує основна робоча програма це ненормально. В результаті гугління проблеми і кількох знятих галочок в налаштуваннях photoshop все запрацювало нормально.

Отже, якщо у вас ретінабук із вбудованою відеокартою, і ви, як ті мишки — плакали, але продовжували їсти кактус, то:

* Йдемо в розділ Preferences → Performance і робимо ось так:

![ ](http://prodesign.in.ua/wp-content/uploads/Preferences.png " ")

* Оскільки наша вбудована відеокарта слабенька, то розвантажимо її, клікнувши в розділі Graphichs Processor Settings кнопочку Advanced Settings і

![ ](http://prodesign.in.ua/wp-content/uploads/Advanced-Graphics-Processor-Settings-2014-08-30-23-10-12-2014-08-30-23-11-201.png " ")

Всі інші програми з мого набору (illustrator, indesign, axure) працюють нормально без додаткових танців з бубном.

Окремо хотів би виділити некоректну роботу Macbook (підвисання на кілька секунд і блимання) при підключенні дисплею Dell U2410 через HDMI, але проблему вирішив перехідник HDMI to DVI, який завалявся у мене з часів PC. Пізніше мені підказали, що така проблема є у багатьох, тож краще підключати монітор через фірмовий Thunderbolt to DVI, а в ідеалі брати еплівський дисплей.

Дехто може подумати: — «а нафіга так заморочуватись, коли можна взяти нормальний, потужний стаціонарник?». Звісно можна, але я не жалкую через такий апгрейд, і ось чому.

З ноутбуком я можу змінювати своє робоче оточення коли захочу. Сьогодні я вдома, завтра — в кафе, бібліотеці або у парку… Сидячи на терасі кафешки, мені інколи простіше сконцентруватися ніж вдома. Ця можливість для мене перекриває всі попередні незручності. До того ж, з макбуком я можу не перейматися за розетки. Годин 5 можна спокійно працювати.

[Силка на оригінал статті](http://prodesign.in.ua/2014/09/macbook-for-web-designer/ " ")