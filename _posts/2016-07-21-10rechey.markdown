---
layout: default
title: 10 речей, про які може посперечатися UX та UI експерт
img: http://prodesign.in.ua/wp-content/uploads/10-things-to-argue-about-if-you-are-expert-in-ux-ui-960x420.jpg
description: 1. UX може обійтися без прототипів, персонажу і крутих сучасних інструментів Зараз, як правило,...
excerpt: 10 речей, про які може посперечатися UX та UI експерт. UX. UI.
---
# 10 речей, про які може посперечатися UX та UI експерт

![alt-текст](http://prodesign.in.ua/wp-content/uploads/10-things-to-argue-about-if-you-are-expert-in-ux-ui-960x420.jpg "Необязательный титул")

## 1. UX може обійтися без прототипів, персонажу і крутих сучасних інструментів

Зараз, як правило, коли хтось говорить про User Experience і особливо про те, що таке повсякденна робота UX-експерта, на думку, спадає прототипування, створення персонажу користувача і юзабіліті тестування.

Перед очима постає стіна з величезною кількістю жовтих стікерів, купа ескізів на фліпчарті та аркушах; а ще хороші божевільні [програми для створення вайрфреймів і прототипів.](http://prodesign.in.ua/2013/07/dajdzhest-3-prototypuj-tse/ "Title")

Коли ви просите когось допомогти поліпшити навички в UX, навчити вас – як правило, ви отримуєте процес і методи, з якими ви можете працювати. Тим не менш, всі забувають, що UX – це не інструмент і процес створення. UX – це те, що відбувається, коли людина взаємодіє з інтерфейсом. Перше, що вам потрібно дізнатися, це коли, чому і як здійснюється ця взаємодія.

Для того, [щоб розробити гарний додаток](http://prodesign.in.ua/2012/05/20-faktiv-yaki-povynen-znaty-kozhen-rozrobnyk/ " ") або сайт, вам не потрібні всі ці прототипування, тестування і вайрфрейми. Це все – чудовий матеріал для UX-експертів, які заробляють гроші, говорячи про них та рекламуючи їх. 

Я маю на увазі, що всі ці методи й інструменти, звичайно, важливі та корисні, але не настільки необхідні. Вам не потрібно використовувати їх всі лише тому, що ви щойно прочитали про них, хоча глибоко не розумієте, навіщо вони вам потрібні.

> Будьте розумними, використовуйте тільки ті методи й інструменти, які корисні для вас і вашого розуміння та покращення UX.

## 2. Тести і створення команди для дослідження зручності – це пусте витрачання грошей стартапу

Немає ніякого сенсу проводити серію UX-тестів та створювати команду чи навіть відділ з вивчення та тестування юзабіліті (а зазвичай це просто група людей, які не знаходять помилки, а просто кажуть, що «незручно» і що «незрозуміло»).

Звичайно, є деякі причини, з яких вам можуть знадобитися всі ці люди, але чи вони коштують таких витрат? Скільки дизайнерів і розробників ви можете найняти за ці гроші? Скільки нових штук ви можете випустити цього року, якщо наймете більше розробників, а не тестувальників?

Якщо ваш дизайнер робить помилки в UX, вам не потрібно наймати фахівця з юзабіліті , який буде знаходити ці помилки. «Помилки» не повинні бути частиною процесу. Можливо, вам потрібен новий дизайнер, або вашому дизайнеру треба повчитися, щоб він більше не робив таких помилок.

> «Помилки» не повинні бути частиною процесу

## 3. UX-експерт – це не професія

Як ви можете здогадатися з пунктів 1,2 і 3, я не вважаю, що «UX експерт» – це професія, і він не повинен займати таке важливе місце у вашій компанії. Насправді, кожен, хто бере участь в процесі розробки UI чи UX, повинен бути експертом в UX: менеджери, дизайнери, розробники і т.д.

![alt-текст](http://prodesign.in.ua/wp-content/uploads/1-qdn2coPyXoETQkiU6SGu_g.jpeg " ")

## 4. Замість експертів – статистика та аналітика

Якщо ви наймаєте багато людей, і кількість робітників збільшується вдвічі із року в рік, це ще не показник успіху вашого бізнесу. Це може бути ознакою того, що деякі ваші бізнес-процеси можна переглянути або оптимізувати.

Якщо вам треба вирішити проблему, ваша нинішня команда може просто написати два рядки коду, щоб її вирішити, або використовуйте вже існуючі програми чи сервіси.

Хороші аналітичні інструменти і візуальний веб-оптимізатор може розповісти вам набагато більше інформації про ваших клієнтів, ніж високооплачувані фахівці.

Довіряйте числам, а не людям.

> Хороші аналітичні інструменти і візуальний веб-оптимізатор може розповісти вам набагато більше інформації про ваших клієнтів, ніж високооплачувані фахівці.
Довіряйте числам, а не людям.

## 5. Скажіть «ні» нарадам і обговоренням

Насправді, вам не потрібно так багато зустрічей, дискусій і онлайн-конференцій для затвердження кожного нового пікселя, як у вас, можливо, є зараз. Істина полягає в тому, що менеджери бояться брати на себе відповідальність за свої рішення, тому вони роблять зустрічі й дзвінки, щоб ділити питання з іншими менеджерами. Те ж саме стосується дизайнерів і розробників, які також дуже часто бояться прийняти рішення і не хочуть брати на себе зайву відповідальність, тому чекають остаточного рішення від керівників.

Я не маю на увазі, що взагалі не варто говорити і обговорювати роботу. Команда повинна мати змогу вільно обговорювати і пропонувати свої ідеї для кращого результату, але не перебільшуйте з цим. Треба просто підготувати лінію для обговорення і прийняття рішення таким чином, щоб зекономити час кожного, хто може бути задіяний у процесі.

![2016-07-21-10rechey.markdown](http://prodesign.in.ua/wp-content/uploads/1-Ll49nUgFH2HOpbhRnvFNDQ.jpeg " ")

## 6. Не обговорюйте все з усіма

Коли ви створюєте нову функцію в UX, вам не потрібно отримувати згоду від усіх у вашій компанії. Звернутися за порадою і вислухати інші думки – це хороша практика; це допоможе вам виловити більшість багів і отримати ідеї для їх виправлення.

Проте, зверніть увагу, якщо ви затверджуєте роботу у більш ніж 2-3 людей, є великий шанс, що ви не зможете рухатися далі, доки не узгодите всі питання. Ви можете і повинні іноді слухати інших, але не потрібно завжди слідувати чужим порадам. Навчіться відсортовувати поради і говорити «ні» чужим думкам та ідеям, а також беріть на себе відповідальність за остаточне рішення.

## 7. Читання книг про UX – втрата часу

Існує [багато книг](http://prodesign.in.ua/literatura/ " "), і деякі з них дуже хороші й корисні. Але якщо ви хочете отримати реальні знання, спробуйте дізнатися більше про людей: вивчайте психологію, соціологію, антропологію та інші гуманітарні дисципліни. UX важко назвати наукою, яку потрібно вивчати в університетах і про яку потрібно писати величезні дисертації.

Тим не менш, UX – це ремесло, і це практичні знання. І ці знання з’являються з деяких більш загальних джерел, і не тому, що Джобс створив iPhone, а тому, що всі ми люди, а це те, як думають і роблять люди.

## 8. Інтерфейс – це не тільки веб та мобільні пристрої

Ні. Інтерфейси всюди: коли ви їдете в метро, коли натискаєте кнопку на пульті дистанційного керування телевізора, коли вмикаєте вентилятор… Інтерфейс – це все, що ви приводите в дію, і що дає вам деякий результат в залежності від вашої дії (іноді). Так що думайте про UX в цілому, а не в рамках веб-сайтів і мобільних додатків. І думайте про людей, а не про користувачів.

![2016-07-21-10rechey.markdown](http://prodesign.in.ua/wp-content/uploads/1-VHoHvr8JQjNoNxcaVA9u2g.jpeg " ")

## 9. Дизайн – це не просто красивий сайт

Часто веб-дизайнери вважають, що вони повинні створити щось гарне, зручне і таке, що буде подобатися користувачами.
Ні! Продукт, який ви створюєте, повинен нести місію, вирішувати проблеми і виконувати свою функцію.

Існує багато потворних додатків з поганим і «не дуже гарним» дизайном, але це не означає їх якість. Спробуйте відповісти: «КОМУ вони потрібні«? «Що саме цьому КОМУСЬ від них потрібно», «Чи отримує цей ХТОСЬ те, що йому потрібно?». Якщо так? Тоді це чудовий додаток!

Обираючи між додатком чи сайтом з «привабливим» дизайном і низькою/середньою функціональністю або кращою/високою функціональністю і «непривабливим» дизайном, люди частіше оберуть кращу функціональність. Незалежно від обгортки, важливим є те, що знаходиться всередині.

Беручи до уваги ці фактори, я сподіваюся, ви розумієте, що це, по великому рахунку, 10 крайнощів, і я вказав багато спірних ідей, які не є беззаперечною істиною.

Що важливо пам’ятати, це те, що коли ви щось робите, ви повинні чітко розуміти, для чого це робите. Відповідаючи на питання, чому ви це робите, зможете побачити результат, якого намагаєтесь досягти (закінчений продукт, щасливі клієнти, гроші, популярність, розуміння і т.д.).

Ідея полягає в тому, що ви завжди повинні керуватися цим (що саме хочете отримати) і не брати участь у процесі заради процесу.

Є деякі люди, яким платять за UX-дизайн, і ці люди приходять кожного дня на роботу, щоб робити UX-дизайн, бо отримують за це заробітну плату. Однак від цих людей просто потрібно зробити додаток зручним для користувача і зосередитися на цьому. Так що, UX-дизайном називається процес, яким чином досягається дана мета.

### Не дозволяйте самому процесу зашкодити меті й результату, яких ви хочете досягти.

А яка ж 10-та причина, а?

[Силка на оригінал статті](http://prodesign.in.ua/2016/06/10-rechej-pro-yaki-mozhe-posperechatysya-ekspert-z-ux-ta-ui/ " ")